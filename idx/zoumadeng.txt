《法華經· 法師品》：「在在處處，若說若讀、若誦若書、若經卷所住處，皆應起七寶塔，極令高廣嚴飾— — 不須復安舍利，所以者何？此中已有如來全身，此塔應以一切華香瓔珞、繒蓋幢幡、伎樂>     歌頌，供養、恭敬！尊重、讚歎！」
《五苦章句經》：一切衆香，莫過栴檀；其香無量，香價貴於閻浮提金。又療人病，人有中毒，頭痛體熱，磨栴檀屑，以塗其上，若以服之，病即除愈，一切衆生莫不願得。有人大得栴檀香樹，束薪賣之，無買之者。佛在世時，所說經法，令人得道，無不度者。般泥洹後，十二部經留在世間，動有卷數，無人視者，亦如栴檀，束薪賣之，無有買之者也。
